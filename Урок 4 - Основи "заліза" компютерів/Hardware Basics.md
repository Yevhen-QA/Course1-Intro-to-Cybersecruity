## 1. Материнська плата
[Практичний приклад](https://www.asus.com/motherboards-components/motherboards/prime/prime-z790-a-wifi/techspec/)

Материнська плата - це основна плата, на якій розташовані або до якої підключаються різні компоненти компʼютера. Материнська плата забезпечує взаємодію між всіма компонентами комп'ютера та дозволяє їм працювати разом. Деякі компоненти компʼютера мають різні версії, чи покоління, і вимагають спеціальних материнських плат які їх підтримують. Наприклад, з розвитком оперативної памʼяті, створювались нові покоління DDR (DDR1, DDR2, і т.д.), і окрема материнська плата підтримує тільки одне покоління DDR.

## 2. Процесор
Центральний процесор (ЦП) - це мозок комп'ютера, який виконує інструкції та здійснює обчислення. Існуються різні компанії що виробляють процесори різних типів та поколінь. Материнська плата має сокет для процесору, і цей сокет підтримує обмежену кількість процесорів. Для прикладу, конкретна материнська плата може підтримувати або Intel, або ARM процесори, але не обидва одразу. І навіть при підтримці одного виробника, ця материнська плата підтримуватиме тільки невелику кількість його поколінь.

### 2.1 Intel
Intel є найпопулярнішим і відомим виробником процесорів. Такі виробники, як Dell, Apple, Samsung і HP, використовують у своїх комп’ютерах процесори Intel. Процесори Intel є найстабільнішими та дуже поширені. Поточні моделі i3, i5, i7 та i9 представляють апаратне забезпечення початкового, середнього та високого рівнів. Це моделі розвивають з покоління в покоління, тому обираючи процесор ви обираєте модель (i3, i5, i7, i9), та покління (на момент створення останнє покоління - 14-те).

### 2.2 AMD
AMD є найбільшим конкурентом Intel, пропонуючи процесори, подібні до Intel, але здебільшого за нижчою ціною. Більшість виробників комп'ютерів, крім Apple, також пропонують продукцію з процесорами AMD. Як і Intel, AMD мають свої моделі процесорів та їх покоління. Останнім поколінням на момент створення є 5-те покоління під назвою Zen 4.

### 2.3 ARM
Процесори ARM зазвичай використовуються в смартфонах, мобільних пристроях і планшетах. iPhone та iPad від Apple; Пристрої лінійки Samsung Galaxy і HTC використовують певну форму процесора ARM у своїх мобільних пристроях. Сучасні MacBook використовують процесори M1, M2, які базуються на ARM. Основне правило: якщо в назві немає AMD або Intel, швидше за все, це процесор ARM.

<Вставити Картинку>

## 3. Оперативна памʼять (RAM)
Оперативна памʼять - це швидка, енергозалежна памʼять. Вона працює тільки коли компʼютер включено. Коли живлення перестає надходити до оперативної памʼяті - всі дані в RAM зникають. Ця памʼять працює швидше накопичувачів, але має менший обʼєм. Для звичайних користувацьких компʼютерів потрібно хоча б 8ГБ RAM, але для більших навантажень (чи ігр) варто мати 16ГБ, 32ГБ, чи більше.
RAM зберігає дані які потрібно дуже швидко записувати чи зчитувати. Коли ви запускаєте новий процес в ОС, йому виділяється шматок оперативної памʼяті. Наприклад, кожна вкладка Google Chrome - це окремий процес, який займає (іноді занадто велику) частину RAM. Коли ви відкриваєте сайт - його дані зберігатимуться в RAM якийсь час. Чим більше у вас RAM - тим більше одночасних та "важчих" процесів ви зможете запустити (звісно що RAM не єдиний параметр який грає в цьому роль).

Для звичайних користувацьких компʼютерів зазвичай використовується оперативна памʼять класу DDR. Останнє покоління на момент створення - DDR5. При купівлі нового компʼютера варто завжди обирати найновіший клас DDR. Як і казалось раніше, материнська плата може підтримувати тільки одне з поколінь DDR. Якщо ви маєте плату з DDR4, а купили DDR5 - ви навіть не зможеет вставити RAM плати в материнську плату, не те що використовувати їх разом. На відміну від процесорів, нові покоління DDR виходять сильно рідше.

## 4. Пристрої зберігання даних, чи диски
Пристрої зберігання, або диски як їх прийнято називати,відповідають за збереження даних навіть після вимкнення комп'ютера. Два найпоширеніших типи пристроїв зберігання - це жорсткий диск (HDD) та твердотілий накопичувач (SSD).

### 4.1 HDD
Внутрішній механізм використовує рухомий читач/записувач, який рухається по магнітному диску для зчитування і записування даних. Через необхідність фізичних рухів для запису та зчитування, HDD є сильно повільнішим за SSD. Проте, HDD є сильно дешевшим. Дані зберігаються на магнітних пластинах, які обертаються з великою швидкістю. HDD мають велику ємність зберігання даних, що робить їх популярними для зберігання великих обʼємів даних.

### 4.2 SSD
Твердотілі накопичувачі не мають рухомих частин, що дозволяє їм працювати швидше та менше споживати енергію. Дані зберігаються у чіпах флеш-пам'яті, які зберігають інформацію електрично. Твердотілі накопичувачі набагато швидше, виконують зчитування і запис даних майже миттєво.

Обираючи між HDD та SSD, важливо враховувати ємність, швидкість та бюджетні обмеження. Якщо потрібно зберігати терабайти даних які не часто зчитують - варто використати HDD. Якщо потрібно зберігати файли операційної системи, або дані що постійно зчитуються, в менших обʼємах - варто обрати SSD. Важливо розуміти, що одна материнська плата (особливо для стаціонарного компʼютера) може підтримувати декілька накопичувачів одразу. Тобто, можна мати як SSD, так і HDD одночасно, використовувати SSD для зберігання ОС, ігор, і т.д, а HDD для зберігання терабайтів менш потрібних даних. Тоді буде ідеальна комбінація ціни та ефективності. Сучасні ноутбуки використовують здебільшого виключно SSD.

## 5. Графічна карта
Графічна карта відіграє ключову роль у відтворенні графіки на екрані комп'ютера. Вона відповідає за обробку і відображення візуальних елементів, таких як зображення, відео та інші графічні об'єкти. Вона також відповідальна за математичні розрахунки повʼязані з графікою. Це особливо знайомо тим хто грає в ігри та займаються графікою, анімацією, і т.д. Потужніша відеокарта дає більше розширення, швидше обробляє великі розрахунки, та дає більшу "деталізацію та чіткість" картинки. Варто памʼятати, що якість зображення яке ви бачите також залежить від параметрів підключеного до компʼютера монітору. Наприклад, навіть з крутою відеокартою монітор з розширенням 1920x1080 пікселів показиватиме таку собі картинку. В цей час, макбуки від Apple показують 254 пікселів на дюйм (3456 x 2234), в той час як максимальна кількість пікселів на дюйм що може сприймати людське око - 338.
Графічні карти використовують однакові слоти на материнських платах - PCIe x16. Відповідно, нову графічну карту можна використати зі старішою материнською платою.
Також, велика кількість процесорів (особливо в ноутбуках) має вбудований графічний процесор. Він не такий потужний, але дозволяє як мінімум праюцвати з ОС.  

## 6. Блок живлення
Це компонент комп'ютера, відповідальний за надання необхідної електроенергії всім компонентам системи. Основна роль блока живлення полягає в перетворенні змінної або постійної напруги з електричної мережі у стабільний потік електроенергії, який комп'ютер може використовувати для роботи. Різні компоненти компʼютера потребують різної кількості живлення (найбільше треба процесору та графічній карті). Блок живлення має купуватись останнім, після того як ви точно знаєте всі інші компоненти компʼютера і можете розрахувати необхідну кількість Ватт в онлайн калькуляторі.

## 7. Слоти розширення PCIe
Важливим компонентом материнською плати стаціонарного компʼютеру і слоти розширення, PCI express. Вони є різних розмірів і підтримують різні "периферійні", або зовнішні компоненти.
PCIe x1: це найменші слоти PCIe, які використовуються для "маленьких" карт, таких як звичайні мережеві адаптери та карти розширення USB.
PCIe x4: вони мають чотири смуги PCIe, і вони також можуть поміститися в слот x16. Часто використовуються для окремих карт розширення M.2 NVMe SSD, вони також використовуються для карт розширення SATA 3 і високошвидкісних мережевих адаптерів.
PCIe x8: вони також можуть поміститися в слот x16, але вони мають половину смуг PCIe і найчастіше використовуються для старих графічних процесорів або для карт розширення M.2 NVMe SSD.
PCIe x16: найбільші слоти на материнській платі, ці слоти використовуються для карт яким потрібна висока пропускна здатність, зазвичай там стоїть відеокарта.

## 8. Як збирати компʼютер з 0
1. Треба зрозуміти для чого буде використовуватись компʼютер та який у вас буджет. Уявімо що ми збираємо ігровий компʼютер і в нас великий бюджет.
2. Першим компонентом буде процесор. Ми оберемо Intel core i7, бо це ігровий процесор. Останнє покоління - 14. Одже купляємо intel core i7 14th generation.
3. Під наш процесор підбираємо материнську плату. Ми знаємо що вона також має підтримувати останню версію DDR оперативної памʼяті, але материнка для 14-го покоління точно матиме DDR5. На сайті Intel ми побачили, що core i7 14-го покоління вимагає сокет LGA 1700. Плат з відповідним сокетом багато, навіть в Asus їх аж 193. Обираємо материнську плату з гігабітним ethernet слотом, бо для ігр потрібен швидкий інтернет, впевнюємось що там DDR5, дотатньо PCIe слотів (обовʼязково має бути PCIe x16 для відеокарти). Перша підходяща плата - ASUS PRIME B760M-A AX6.
4. Купуємо оперативну памʼять DDR5. В нашої плати аж 4 слоти під RAM, ми вирішуємо що хочемо 64ГБ оперативної памʼяті і окрім ігор також запускатимемо купу віртуальних ОС. Ми купуємо 4 плати DDR5, кожна на 16ГБ.
5. Купуємо накопичувачі (SSD та HDD). Купуємо SSD на 1 терабайт, розмістимо туди операційну систему, всі ігри та робочі файли. Також вирішуємо купити HDD на 4ТБ щоб зберігати там хлам.
6. Купуємо відеокарту. Обираємо GeForce 4070, тому що це останнє покоління відеокарт, відповідно дорожче. Але 4070 - не найдорожча карта з цього покоління. Карти випускаються постійно, і старі покоління стають дешевшими, при цьому PCIe x16 залишається для них незмінним. Вирішуємо що в майбутньому просто перекупимо 4090 чи взагалі купимо нове покоління коли 4070 буде недостатньо для сучасних ігр. При цьому компʼютер замінювати не треба буде.
7. Купуємо блок живлення. Після того як ми знаємо список всіх компонентів компʼютера, ми заходимо в онлайн калькулятор та розраховуємо, скільки Ватт споживатиме наш ПК. Купуємо блок що здатен надавати трохи більше Ватт ніж максимально необхідна для нашого ПК кількість Ватт з кількулятора.
8. Купуємо стильний достатній за вмістом системний блок (заміряйте довжину відеокарти та материнської плати, вони мають вміститись). Це просто металева коробка що тримає компоненти нашого компʼютера, але є гарним естетичним доповненням до робочого місця.


